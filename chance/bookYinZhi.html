<!DOCTYPE html>
<html lang="en">
<head>
	<meta charset="UTF-8">
	<meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <!-- The above 3 meta tags *must* come first in the head; any other head content must come *after* these tags -->
    <meta name="description" content="恩主公,百首,籤詩,百首籤詩,恩主公籤詩">
    <meta name="author" content="Benson">
    <!-- <link rel="icon" href="../../favicon.ico"> -->

	<title>文昌帝君陰騭文</title>
	<script src="js/chancelist.js"></script>
	 <!-- Bootstrap core CSS -->
    <link href="../css/bootstrap.min.css" rel="stylesheet">

    <!-- IE10 viewport hack for Surface/desktop Windows 8 bug -->
    <link href="../css/assets/ie10-viewport-bug-workaround.css" rel="stylesheet">

    <!-- Custom styles for this template -->
    <link href="css/style.css" rel="stylesheet">

    <!-- Just for debugging purposes. Don't actually copy these 2 lines! -->
    <!--[if lt IE 9]><script src="../../assets/js/ie8-responsive-file-warning.js"></script><![endif]-->
    <script src="../js/assets/ie-emulation-modes-warning.js"></script>

    <!-- HTML5 shim and Respond.js for IE8 support of HTML5 elements and media queries -->
    <!--[if lt IE 9]>
      <script src="https://oss.maxcdn.com/html5shiv/3.7.2/html5shiv.min.js"></script>
      <script src="https://oss.maxcdn.com/respond/1.4.2/respond.min.js"></script>
    <![endif]-->
</head>
<body>
	<header id="header">
        <!-- pageHeader.html -->
    </header>

	<div class="container">
	  	<div class="page-header">
	        <div class="lead">
                <h1>文昌帝君陰騭文</h1>
                <br>
                <p>帝君曰。</p>
                <p>吾一十七世為士大夫身。未嘗虐民酷吏。救人之難。</p>
                <p>濟人之急。憫人之孤。容人之過。廣行陰騭。</p>
                <p>上格蒼穹。人能如我存心。天必賜汝以福。</p>
                <p>於是訓於人曰。</p>
                <p>昔于公治獄。大興駟馬之門。竇氏濟人。高折五枝之桂。</p>
                <p>救蟻。中狀元之選。埋蛇。享宰相之榮。</p>
                <p>欲廣福田。須憑心地。行時時之方便。作種種之陰功。</p>
                <p>利物利人。修善修福。正直代天行化。慈祥為國救民。</p>
                <p>存平等心。擴寬大量。忠主孝親。敬兄信友。</p>
                <p>或奉真朝斗。或拜佛念經。報答四恩。廣行三教。</p>
                <p>談道義而化奸頑。講經史而曉愚昧。</p>
                <p>濟急如濟涸轍之魚。救危如救密羅之雀。</p>
                <p>矜孤恤寡。敬老憐貧。舉善薦賢。饒人責己。</p>
                <p>措衣食。周道路之饑寒。施棺槨。免屍骸之暴露。</p>
                <p>造漏澤之仁園。興啟蒙之義塾。</p>
                <p>家富提攜親戚。歲饑賑濟鄰朋。</p>
                <p>斗秤須要公平。不可輕出重入。</p>
                <p>奴僕待之寬恕。豈宜備責苛求。</p>
                <p>印造經文。創修寺院。</p>
                <p>捨藥材以拯疾苦。施茶水以解渴煩。</p>
                <p>點夜燈以照人行。造河船以濟人渡。</p>
                <p>或買物而放生。或持齋而戒殺。</p>
                <p>舉步常看蟲蟻。禁火莫燒山林。</p>
                <p>勿登山而網禽鳥。勿臨水而毒魚蝦。</p>
                <p>勿宰耕牛。勿棄字紙。勿謀人之財產。</p>
                <p>勿妒人之技能。勿淫人之妻女。勿唆人之爭訟。</p>
                <p>勿壞人之名利。勿破人之婚姻。</p>
                <p>勿因私讎使人兄弟不和。勿因小利使人父子不睦。</p>
                <p>勿倚權勢而辱善良。勿恃富豪而欺窮困。</p>
                <p>依本分而致謙恭。守規矩而遵法度。</p>
                <p>諧和宗族。解釋冤怨。</p>
                <p>善人則親近之。助德行於身心。惡人則遠避之。杜災殃於眉睫。</p>
                <p>常須隱惡揚善。不可口是心非。恆記有益之語。罔談非禮之言。</p>
                <p>翦礙道之荊榛。除當途之瓦石。修數百年崎嶇之路。</p>
                <p>造千萬人來往之橋。垂訓以格人非。捐資以成人美。</p>
                <p>作事須循天理。出言要順人心。見先哲於羹牆。慎獨知於衾影。</p>
                <p>諸惡莫作。眾善奉行。永無惡曜加臨。常有吉神擁護。</p>
                <p>近報則在自己。遠報則在兒孫。百福駢臻。千祥雲集。</p>
                <p>豈不從陰騭中得來者哉。</p>
            </div>
	    </div>
	</div>

    <footer id="footer">
        <!-- pageFooter.html -->
    </footer>
	<!-- Bootstrap core JavaScript
    ================================================== -->
    <!-- Placed at the end of the document so the pages load faster -->
    <!-- <script src="https://ajax.googleapis.com/ajax/libs/jquery/1.11.3/jquery.min.js"></script> -->
    <script src="../js/jquery-1.11.3.min.js"></script>
    <!-- <script>window.jQuery || document.write('<script src="../js/jquery-1.11.3.min.js"><\/script>')</script> -->
    <script src="../js/bootstrap.min.js"></script>
    <!-- IE10 viewport hack for Surface/desktop Windows 8 bug -->
    <script src="../js/assets/ie10-viewport-bug-workaround.js"></script>
    <script src="js/global.js"></script>
</body>
</html>